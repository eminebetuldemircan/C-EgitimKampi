C# EĞİTİM KAMPI PROJELERİ
Bu repo, Murat Yücedağ'ın eğitmenliğinde gerçekleştirilen C# Eğitim Kampı süresince tamamladığım ilk 8 projeyi içermektedir. Her bir proje, belirli programlama kavramlarını anlama ve uygulama yeteneğimi geliştirmeme yardımcı oldu. Aşağıda her projeye dair teknik detayları bulabilirsiniz:

📍Proje 1: Main Subjects (Ana Konular)
Bu projede, konsol ekranına yazı yazdırmayı öğrendim. Console.WriteLine() veya Console.Write() gibi komutlar ile temel yazdırma işlemlerini ve arasındaki farkı kavradım. String ve Int tipinde değer atamayı ve bu değerleri kullanarak çok basit bir uygulama üzerinde denedim.

📍Proje 2: Variables (Değişkenler)
Bu projede int, double, string, char gibi farklı veri türlerinde değişkenler tanımlamayı ve kullanmayı öğrendim. Veri tipleri ve değişkenler üzerinde işlemler yapmayı denedim. Klavyeden veri girişi almayı ve bu girişlerin kullanılabilir hale gelmesi için dönüşümleri öğrendim. 

📍Proje 3: Making Decision (Karar Yapıları)
Bu proje ile if, else if ve else yapıları kullanarak karar mekanizmalarını oluşturdum. Programın farklı koşullara göre nasıl davrandığını test ettim. En son olarak, switch-case karar yapısını da basit bir hesap makinesi oluşturarak mekanizmayı kavradım. Mod alma işlemlerinin mekanizmasını kavradım ve basit bir proje uygulaması yaparak projeyle projeyi sonlandırdım.

📍Proje 4: Loops (Döngüler)
Bu projede for, while ve foreach döngüleri ile nasıl işlemler yapabileceğimi kavradım. Döngülerle tekrarlayan işlemleri otomatikleştirme ve büyük veri gruplarını işleme becerisi kazandım. Ve basit bir örnek üzerinde denedim.

📍Proje 5: LoopsWithStars (Yıldızlı Döngüler)
For döngüsünü kullanarak alt alta, yan yana, dik üçgen, ters dik üçgen, baklava dilimi, piramit, ters piramit şekillerini nasıl oluşturabilir olduğunu öğrendim. 

📍Proje 6: Arrays (Diziler)
Bu projede, diziler ile çalışmayı öğrendim. Birden fazla değeri bir dizi içinde nasıl depolayabileceğimi ve döngülerle bu değerleri nasıl işleyebileceğimi keşfettim. Diziler ile verilerin daha kolay yöneltilebildiğini ve gruplandırmalar yapılabildiğini öğrendim. Temel dizi örneklerini, kullanıcıdan veri alırken diziyi nasıl kullabileceğimi basit ugulama örneklerini kullanarak yazma becerisi kazandım.

📍Proje 7: ForeachLoops (Foreach Döngüsü ve Sınav Sistemi)
Bu projede, foreach döngüsünü daha yakından inceleyip bir sınav sistemi simülasyonu oluşturdum. Öğrencilerin sınav notlarını alarak ortalamalarını hesapladım ve geçme/kalma durumlarını belirledim. Diziyi döngü kullanarak nasıl kullanabileceğimi uygulamalar üzerinde test ettim.

📍Proje 8: Methods (Geriye Değer Döndüren, Döndürmeyen, Parametreli, Parametresiz Fonksiyonlar)
Kodlarımı daha düzenli ve tekrar kullanılabilir hale getirmek için metotlar oluşturmayı öğrendim. Metotların böylelikle kodun okunabilirliğini arttırdığını kavradım. Metotların, bir veya daha fazla parametre alabildiğini, bir değer döndürebildiğini veya belirli bir işi gerçekleştirebildiğini öğrendim.
Son projede, geri değer döndüren metotlar ile çalıştım. Kullanıcıdan aldığım verileri işleyip sonuçları döndüren fonksiyonlar oluşturdum. Bu proje ile daha karmaşık işlemleri öğrenmiş oldum. Geriye değer döndüren ve geriye değer döndürmeyen fonksiyonların nasıl kullanıldığını ve arasındaki farkları kavradım. 

Bu projeler sayesinde C# diline dair temel kavramları uygulamalı olarak öğrenme fırsatı buldum. İlerleyen projelerde bu bilgileri daha da geliştireceğim!
